# FASE: ENTREGA FINAL DO PROXECTO (Finalización do Seguimento)

Nesta entrega incluirase:

- O **código final desenvolvido**.
- Os **manuais de instalación** e **manual de usuario** do proxecto.

## 1. Prototipo ou entrega final

Entrega da **versión final do código fonte** do proxecto desenvolvido, destinada á súa revisión por parte do **Equipo Docente**.

## 2. Manuais

Inclúese a información relativa aos manuais necesarios para o uso e mantemento do proxecto.

### 2.1. Manual técnico do proxecto

Descrición detallada de todos os pasos necesarios para que calquera persoa poida:

- Descargar o código do proxecto.
- Instalar e configurar o entorno.
- Continuar co desenvolvemento.

### 2.2. Manual de usuario do proxecto

Manual dirixido ao usuario final.  

Deberá incluírse **se a aplicación vai ser despregada**, detallando:

- Como utilizar a aplicación.
- Funcionalidades dispoñibles.
- Exemplo de uso, se é preciso.

## 3. Melloras futuras e partes pendentes

Neste apartado recolleranse:

- **Posibilidades de mellora** da aplicación no futuro.
- **Funcionalidades ou tarefas pendentes** que non puideron ser completadas durante o desenvolvemento actual.

# RÚBRICA XERAL DE ORIENTACIÓN PARA A CORRECCIÓN DO PROXECTO

| **CRITERIO** | **PESO** | **INSUFICIENTE** | **SUFICIENTE** | **BO**  | **EXCELENTE** |
|--------------|----------|------------------|----------------|---------|---------------|
| 1. Funcionalidade do software                        | **15%**  | Non cumpre os requisitos básicos, con erros graves.           | Cumpre os mínimos, pero con limitacións ou fallos menores.| Funcionalidade ampla, estable, con poucos erros.          | Funcionalidade completa, robusta, sen erros.                |
| 2. Calidade do código e boas prácticas              | **15%**  | Código desorganizado, sen comentarios nin estilo uniforme.    | Código parcialmente estruturado, con algunhas boas prácticas. | Código ben organizado, modular, con comentarios útiles.   | Código limpo, reutilizable, con patróns e estándares profesionais. |
| 3. Seguridade e acceso a datos                       | **10%**  | Non hai medidas de seguridade nin control de datos.            | Seguridade básica, con riscos potenciais.                 | Seguridade adecuada, protección de datos correcta.        | Seguridade robusta, medidas avanzadas contra vulnerabilidades. |
| 4. Usabilidade e experiencia de usuario              | **15%**  | Interfaz pouco clara, difícil de usar.                         | Interfaz básica pero funcional, accesibilidade limitada. | Interfaz intuitiva, deseño coherente, accesibilidade razoable. | Interfaz excelente, centrada no usuario e inclusiva.        |
| 5. Documentación técnica e manual de usuario         | **10%**  | Documentación inexistente ou moi incompleta.                  | Documentación básica, con información parcial.            | Documentación detallada e clara, técnica e de usuario.   | Documentación completa, profesional e ben estruturada.       |
| 6. Implantación e entrega/despregue                  | **10%**  | Non entrega o producto ou non é funcional.                     | Entrega mínima, require moita configuración manual.     | Despregue funcional, con guías ou scripts básicos.       | Despregue profesional, automatizado e probado en contorno real. |
| 7. Innovación, accesibilidade, sustentabilidade       | **10%**  | Non se teñen en conta estes aspectos.                          | Ten en conta algún aspecto de forma puntual.             | Integra varios destes criterios de maneira práctica.       | Integra todos os aspectos de forma proactiva e innovadora.   |
| 8. Presentación e defensa oral                         | **15%**  | Exposición pouco clara, sen estrutura.                         | Presentación comprensible, con uso limitado de termos técnicos. | Exposición clara, estruturada, con bo dominio do tema.    | Presentación impecable: estrutura, dominio técnico e capacidade de resposta. |

Documento coa rúbrica: [Rúbrica xeral](plantilla/informacion/doc/Rúbrica%20xeral%20como%20orientación.pdf)

---

## DESCRICIÓN DOS CRITERIOS

1. **Funcionalidade do software**  
   Valórase se a aplicación cobre os requisitos do proxecto: funcionalidades clave, comportamentos seguros e correctos, integración de interfaces.

2. **Calidade do código e boas prácticas**  
   Tense en conta a organización, lexibilidade, uso de nomes semánticos, comentarios útiles, control de versións, estruturas modulares, patróns de deseño.

3. **Seguridade e acceso a datos**  
   Inclúe a validación de entradas, tratamento cifrado de datos sensibles, xestión de permisos, protección fronte a inxección de código ou vulnerabilidades habituais.

4. **Usabilidade e experiencia de usuario**  
   Valórase o deseño da interface, a navegación coherente, os tempos de resposta, o fe-edback ao usuario, a accesibilidade (contrastes, tamaños, navegación).

5. **Documentación**  
   Debe incluír:  
   - Documentación técnica: arquitectura, tecnoloxías empregadas, diagramas, APIs, instalación.  
   - Manual de usuario: guía clara para implementar e empregar a aplicación.

6. **Implantación e entrega / despregue**  
   Debe contemplar o despregue nun contorno real ou simulado, incluíndo scripts, configuración, contedores, e a presentación do sistema en funcionamento.

7. **Innovación, accesibilidade, sustentabilidade**  
   Aspectos transversais: incorpóranse tecnoloxías innovadoras, eficiencia enerxética do software, adaptación á diversidade do alumnado ou usuarios.

8. **Presentación e defensa oral**  
   Valórase a exposición do traballo: claridade expositiva, dominio do contido, argumentación técnica, uso de recursos (presentación, demo).

---

# RÚBRICA FASES DO PROXECTO

| CRITERIO                           | APTO  | NON APTO |
|------------------------------------|-------|----------|
| 1. Idea do proxecto                |       |          |
| 2. Anteproxecto                    |       |          |
| 3. Seguimento                      |       |          |
| &nbsp;&nbsp;&nbsp;3.1 Prototipo I  |       |          |
| &nbsp;&nbsp;&nbsp;3.2 Prototipo II |       |          |
| 4. Entrega final                   |       |          |
| 6. Presentación e defensa oral     |       |          |

O alumnado deberá realizar todas as entregas ou fases do proxecto en tempo en forma para poder superar o mesmo.

---

# RÚBRICA ESPECÍFICA PARA A CORRECCIÓN DO PROXECTO

O Equipo Docente do Ciclo elaborará unha rúbrica específica adaptando a rúbrica xeral aos obxectivos e o alcance especificado no anteproxecto.  
Esta rúbrica específica determinará se o proxecto foi desenvolvido de xeito efectivo dentro dos parámetros planificados a nivel de planificación e obxectivos funcionais e tecnolóxicos; determinado se o alumno supera ou non o mesmo.
